---
layout: default
---

# Smrt Fest

## Konec dobrý, všecko dobré

Festival o dobrém umírání pro vás i vaše blízké

23.—24. září 2017 Kafe za Rohem, Boskovice

Smrt je důležitou součástí lidského života. Málo se ale ví, že to, jak bude probíhat, můžeme do velké míry ovlivnit, když před skutečností, že je život konečný, nebudeme do posledního okamžiku uhýbat.

Malý festival v prostředí kavárny uprostřed boskovické židovské čtvrti nabízí sérii přednášek, které jeho návštěvníkům poskytnou střízlivý pohled na možnosti, které se v souvislosti s koncem života nabízejí. Kromě praktických informací poskytneme i pohled na psychologický aspekt smíření se s diagnózou smrtelného onemocnění pro nemocného i jeho blízké, jakož i historicko-kulturní přehled přístupu k umírání a smrti ve světových kulturách a náboženstvích.

Vstupné dobrovolné.

## Sobota

*10:00 Hospicová péče a domácí hospic (zástupci Hospicu Svaté Alžběty, Brno)*

Jak funguje hospicová péče? Jak se od ní liší domácí hospic? Přednáška o možnostech, které se nevyléčitelně nemocným a umírajícím lidem nabízí, i když o nich často neví.

*13:00 Smrtelná diagnóza (Petra Kubáčková, Barbora Antonová)*

Jak přijímá těžce nemocný člověk informaci o tom, že umírá? Jak ji přijímají jeho blízcí? Nebylo by lepší do posledního okamžiku bojovat a snažit se o léčbu? Přednáška a beseda o tom, jak přechod na vědomou paliativní péči ovlivní psychiku umírajícího i jeho blízkých, o tom, proč je důležité o smrti mluvit.

*16:00 Ke kořenům (Alžběta Živá, Monika Suchánská)*

Přednáška o alternativním konceptu pohřbívání, o důležitosti rituálů, rozloučení a truchlení.

*19:00 Smrt Fest večírek*

DJ Gianni B pouští největší pohřební hity a další tematické hudby. Věnečky, rakvičky.

## Neděle

*10:00 Smrt a umírání ve světových kulturách a náboženstvích (Mgr. Zdeňka Pitrunová)*

Přednáška o tradicích a zvycích spojených se smrtí ve světových kulturách.

*12:00 Neorganizovaný Chill Out Workshop: volná zábava, poslední dopisy, dříve vyslovená přání*

Možnost popřemýšlet, mluvit, zapsat si, pít u toho kafe a toulat se po Boskovicích, mluvit s ostatními a nebo ne.

## Odkazy, kontakty

* [Událost na Facebooku](http://www.facebook.com/events/159379267972760)
* zn.kristyna@gmail.com
